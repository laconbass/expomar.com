Con este relatorio pretendo abordar as iniciativas *motu propio* do sector cara a afianzar unha boa conservación dos recursos e do desenvolvemento dunha actividade sostible en termos económicos e sociais.

A finalidade que pretendo conseguir é:

* Cambiar a imaxe do sector →
  * Fronte á imaxe de esquilmadores existen numerosos proxectos e propostas do sector que se converteron despois en normas de protección do recursos (vedas espazo – temporais, inhabilitación de uso de artes e aparellos, etcétera).
  * Fronte á imaxe de escasa profesionalidade empresarial e laboral existen numerosas iniciativas que promoven a competitividade comercial e pesqueira das nosas flotas.

* Promover a idea da construción da normativa desde abaixo-arriba: as normas creadas da man do sector son máis doadamente comprendidas e aplicadas e permiten:
  * Cambiar a tese de acción-reacción do sector → sempre parece que son as administracións as que levan a iniciativa no control e xestión da pesca, cando en numerosas ocasións non é así, sendo o propio sector quen as adopta.
  * Cambiar a tese da negatividade do control e da ordenación → o sector non se opón a que existan controis e ordenación, pero debe aplicarse desde o sentido común e a non interferencia sobre a actividade pesqueira habitual.

Facelo en Burela ten un dobre valor: por un lado, porque supón pór de relevo a importancia dun sector maduro que precisa de avanzar na autoestima sobre o que está facendo ben; e por outro, porque sendo unha localidade pequena comparativamente falando, pode servir de exemplo.

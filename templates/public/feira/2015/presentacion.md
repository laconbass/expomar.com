# XVI Feira monográfica náutico-pesqueira Expomar 2015

Dende a **[Fundación Expomar]** continuamos a traballar para que Expomar siga
sendo o marco axeitado, creador de desenvolvemento socioeconómico e foro de
recoñecida proxección para o sector pesqueiro.

A XVI edición da **Feira Monográfica Náutico Pesqueira Expomar** terá lugar
**do 14 ao 17 de Maio de 2015** en Burela – Lugo – no novo Recinto
**“Nave de Redes“**, ubicado na explanada portuaria de dita localidade.

Expomar 2015 afronta a súa XV edición co reto de supera-los resultados
acadados nas pasadas edicións, onde se consolidou como a feira de pesca con
maior número de visitantes profesionais e expositores de todo o territorio
español, abrindo o seu abano de expositor@s aos Transformadores de peixe e a
súa Industria Auxiliar, e a todo tipo de servicios portuarios.

Coincidindo coas datas de celebración da feira, terán lugar unha serie de
eventos que supoñen un punto de reunión ineludible para os profesionais do
sector. Nesta edición, ademais das **[XXII Xornadas Técnicas Expomar 2015]**,
celebrarase o **[XVI Encontro Empresarial de Organizacións Pesqueiras]**,
foros de recoñecido prestixio que atraen a Burela a representantes de
tódalas Administracións, Organización Pesqueiras de todo o Estado Español, e
a un gran número de profesionais do sector marítimo.

[Fundación Expomar]: /a-fundacion
[XXII Xornadas Técnicas Expomar 2015]: /xornadas-tecnicas/2015
[XVI Encontro Empresarial de Organizacións Pesqueiras]: /encontro-empresarial/2015


<nav class="buttons">
    [Documentación entidades expositoras](./documentacion)
    [Programa de actividades](./programa)
</nav>

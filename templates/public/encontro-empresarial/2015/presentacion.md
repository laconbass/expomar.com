# XVI Encontro Empresarial de Organizacións Pesqueiras

Coincidindo coas datas de celebración da 
[XVI edición da Feira Monográfica Náutico-Pesqueira Expomar 2015], terá
lugar o  **XVI Encontro Empresarial de Organizacións Pesqueiras**, no que
a [Fundación Expomar] volverá reunir ás organizacións da pesca para ser o
tambor de resonancia das súas reflexións.

Na sede de Armadores de Burela S.A., a porta pechada, dirixentes do sector
abordarán diversos temas de máxima actualidade directamente relacionados
cos temas tratados nas [XXII Xornadas Técnicas Expomar 2015]. As súas 
conclusións serán presentadas aos medios de comunicación ao remate do
encontro, e debidamente difundidas nas canles oficiais da Fundación.

Cabe destacar a relevancia deste encontro, e das conclusións que del derivan,
entendendo que nel converxen opinións de entidades clave en materia de pesca.

<nav class="buttons">
  [Conclusións 2014](/encontro-empresarial/2014/conclusions)
</nav>


[XVI edición da Feira Monográfica Náutico-Pesqueira Expomar 2015]: /feira-expomar/2015
[XXII Xornadas Técnicas Expomar 2015]: /xornadas-tecnicas/2015
[Fundación Expomar]: /a-fundacion

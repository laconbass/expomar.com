# Produart 2014: Cómo realizar a inscrición


[modelo de solicitude]: http://static.expomar.com/files/2014/produart/solicitude-participacion-produart2014.pdf "Modelo de Solicitude para a participacioń en Produart 2014"
[modelo de contrato]: http://static.expomar.com/files/2014/produart/contrato-participacion-produart2014.pdf "Modelo de Contrato para a participacioń en Produart 2014"
[xerencia@expomar.com]: mailto:xerencia@expomar.com
[expomar@expomar.com]: mailto:expomar@expomar.com
[982 57 50 61]: tel:+34-982-575-061


## Quén pode participar

PRODUART '14 é unha feira adicada aos productos artesanais e ecolóxicos en tódalas súas representacións.

Poden participar en PRODUART '14, aquelas persoas ou entidades que teñan a posibilidade de expoñer e vender productos ecolóxicos, biolóxicos e artesáns, así como productos de artesanía, terapias alternativas, hábitat e bioconstrucción, enerxías renovables, reciclables e productos que melloren o Medio Ambiente, así como calquera outro tipo de producto aceptado pola Organización.

**A Organización porá a disposición da persoa ou entidade expositora un stand de 2x3 m<sup>2</sup> totalmente GRATUITO.**


## Cómo solicitar a inscrición

Para solicitar a súa inscripción descargue o [modelo de solicitude], rechéeo, e envíenolo dunha das seguintes maneiras:

 * Vía fax ó [982 57 50 61].
 * Ó enderezo da **Fundación Expomar**: _Praza da Mariña, n<sup>o</sup> 13, 27880 Burela (Lugo)_.
 * Vía e-mail a [xerencia@expomar.com] ou [expomar@expomar.com].

O prazo de entrega desta solicitude remata o **Venres 6 de Xuño de 2014**.

Poderá consultar si está seleccionado contactando coa Organización a partires do **Xoves 3 de Xullo de 2014**.

**Nota de interese**: A Organización convida aos expositores/as, ademáis de poñer un stand, a ofrecer algún tipo de actividade ao público asistente coma, obradoiros, charlas, etc. Tales actividades contribuirán tanto ao bo desenvolvemento da actividade como á promoción da entidade que as ofrece, e teranse en conta no proceso de selección.


## Confirmación da participación

Unha vez realizada a selección, a Organización enviaralle o [modelo de contrato] que deberá ser devolto, firmado e selado, antes do **Venres 11 de Xullo de 2014**.

Opcionalmente Produart pon á súa disposición unha serie de servizos que pode contratar se o desexa, atopará a información referente aos mesmos no [modelo de contrato].

Os costes de participación, incluido o canon (75€ + IVE), deberán ser ingresados no número de conta de **Novagalicia banco ES 83 / 2091 / 0109 / 87 / 3040016332**, indicando o nome da persoa ou entidade que fai o ingreso, **antes do 17 de Xullo**.

Unha vez realizado o ingreso, envíe unha copia do comprobante por fax ao número [982 57 50 61], ou por correo electrónico a [xerencia@expomar.com] ou a [expomar@expomar.com], asegurándose de que figura o nome da persoa ou entidade que fai o ingreso.

A participación na Feira estará garantizada no momento no que a Organización reciba o contrato de participación da persoa ou entidade expositora, previo pago dos costes correspondentes.

## Condicións Xerais de Participación

Adxuntas ó [modelo de solicitude] e ó [modelo de contrato] atopará as **Condicións Xerais de Participación**, nas que se especifica pormenorizadamente as condicións de entrega da solicitude, do posterior contrato e demáis cuestións que afectan ao desenvolvemento do evento como as datas, emprezamento, horarios, etc.

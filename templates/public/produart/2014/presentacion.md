# Produart 2014

A **XII edición de PRODUART, Feira dos Produtos Artesanais e Ecolóxicos**, celebrarase durante os días  **1, 2 e 3 de Agosto** na nova **Nave de Redes**, sita no Porto da nosa localidade, Burela (Lugo).

Para os artesáns e produtores ecolóxicos a celebración desta feira é sen dúbida unha excelente ocasión para reafirma-la venda dos seus produtos, nunha plataforma comercial que posibilita reunir nun curto espazo de tempo á oferta e á demanda.

PRODUART, como exposición comercial, convértese nunha estupenda oportunidade, xa que nas mesmas datas celébrase a xa recoñecida **“Feira do Bonito”**, declarada de Interese turístico e que atrae en cada edición a máis de 10.000 persoas nun entorno de turismo e lecer.

[Información sobre a inscrición](./inscricion)

# XXI Xornadas Técnicas Expomar 2014

<iframe class="youtube" width="560" height="315" src="//www.youtube.com/embed/H27af7MO75M?list=PLfDVntJXe8LkTcFtHmhAAuF8JNcYeL-5u" frameborder="0" allowfullscreen></iframe>

Vinte e unha edicións cumprirán as Xornadas Técnicas Expomar.
Será os próximos días 8 e 9, xoves e venres. Polas tardes, na confraría,
en dúas sesións, comparecerán sete expertos. Opinións de xestores públicos
e privados para confrontar coas dos profesionais nos debates posteriores
ás súas intervencións.

Con fondos propios, da Xunta de Galicia e da Deputación de Lugo,
a Fundación Expomar investirá uns 30.000 euros nunha das citas
consolidadas no sector pesqueiro español.

Comezará o 8 de maio, ás cinco da tarde, na Confraría de Pescadores "San Xoán Bautista" de Burela, onde Rosa Quintana, conselleira do Medio Rural e do Mar, inaugurará oficialmente as Xornadas Técnicas Expomar 2014.

A primeira xornada centrarase nas "Novas consecuencias
das normas comunitarias na regulación da pesca", moderada por José
Ángel Iglesias, titular en Burela da Capitanía Marítima Provincial
de Lugo.

O foro proseguirá o 9 de maio, desde as cinco da tarde, tamén na
confraría burelense. Empezará coa clausura do ciclo, que presidirá
Antonio Veiga Outeiro, vicepresidente primeiro da Deputación.

"A sustentabilidade pesqueira" será o centro dos relatorios e debates
moderados por Sebastián Villasante, investigador e profesor da
Universidade de Santiago, durante a segunda xornada do evento.
